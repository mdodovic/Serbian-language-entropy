1.


Zato je potrebno najpre da se upoznate sa definicijom tog benčmarka:
http://www.tpc.org/tpce/default5.asp
http://tpc.org/tpc_documents_current_versions/pdf/tpc-e_v1.14.0.pdf

Ova specifikacija je izuzetno obiman dokument, ali ga je lako čitati.
Osim toga, nije neophodno udubljivati se u sve delove.
Centralni deo je opis transakcija (Clause 3, strana 73).
Tekst pre toga je dobro pročitati samo površno i informativno, radi razumevanja konteksta,
a ostatak je uglavnom nepotreban.
Treba imati u vidu da se uopšte ne treba udubljivati u značenje i smisao cele ove aplikacije i
baze podataka, mogu se posmatrati strogo formalno, “mašinski”, onako kako mašina to posmatra,
jer naš cilj i jeste da osmišljavamo automatizovane postupke, 
a najbolji način za to jeste da se čovek ponaša kao automat u osmišljavanju i testiranju sopstvenih ideja.
Osim toga, verovatno ćemo se fokusirati na manji broj transakcija, njih 3-4 odabranih,
ne moramo da sprovodimo svih 9.


2.

Polazna ideja denormalizacije opisana je u radu kolege Kojića (na čemu je doktorirao),
objavljen u jednom od najuglednijih časopisa iz naše struke (IEEE Transactions):
https://ieeexplore.ieee.org/document/8692623
Ceo tekst je ovde: 
http://home.etf.rs/~nemanja.kojic/TKDE-2018-04-0373.R2.pdf
I ovaj tekst ne treba proučavati detaljno: najvažnije je razumeti ideju opisanu u prvom delu,
prva četiri poglavlja, ostatak može da se pročita samo informativno.

Razrada i uopštenje ideje opisana je u radu koji šaljem u prilogu.
I ovde je važno dobro razumeti osnovnu ideju koja je neformalno opisana u prva dva poglavlja,
ostatak pročitati samo informativno, ne treba se udubljiavti u formalizme, ali ako možete da ih razumete, nije loše.
Važno: Ovaj tekst još nije objavljen, podnet je za objavljivanje, pa je zato još uvek poverljiv.
Nemojte ga slati nikome bez moje dozvole, a mmožete ga koristiti samo lično za potrebe ovog rada.

Na kraju, treba odabrati bazu na kojoj ćemo raditi eksperimente.
Predlažem da to bude Oracle ili MS SQL Server, za koje postoji besplatne verzije koja može da se koristi za razvoj.
Materijalizovani pogledi u SQL Serveru nazivaju se “indexed views” i opisani su ovde:
https://docs.microsoft.com/en-us/sql/relational-databases/views/create-indexed-views?view=sql-server-ver15 
a za Oracle:
https://docs.oracle.com/cd/B19306_01/server.102/b14200/statements_6002.htm 
Ako vam za ovo bude potrebna pomoć, javite se.

Svakako javite ako budete imali ikakav problem ili pitanje, a čim budete proučili ove polazne materijale,
ja bih vam poslao dalja uputstva za to šta konkretno treba uraditi. Tada bismo verovatno mogli i da se vidimo,
jer je verovatno lakše da vam usmeno objasnim principe i zadatak.

Pozdrav,
Dragan
